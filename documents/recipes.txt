
Tarif
Köstebek Pasta Tarifi
Köstebek Pasta, adını şekli nedeniyle almış, göz alıcı görünümü ve harika lezzetiyle dikkat çeken bir tatlıdır. Peki, köstebek pasta tarifi nasıl yapılır? Borcamda köstebek pasta yapmanın püf noktaları nelerdir? Muzlu köstebek pasta tarifi için gerekli malzemeler nelerdir? Göz alıcı görünümü ve harika lezzetiyle misafirlerinizi etkileyeceğiniz bu lezzetli tarifi mutlaka deneyin!
70 Dakika
6-8 Kişilik
Yaş Pasta
Fırın

Malzeme Listesi
Keki için:
3 adet yumurta
180 g toz şeker
75 ml Pınar Süt
Pınar
75 ml sıvı yağ
220 g un
10 g kabartma tozu
5 g vanilin
25 g kakao
Kreması için:
150 g Pınar Krem Şanti Tozu
Pınar
200 ml Pınar Süt
Pınar
100 g damla çikolata
4 adet orta boy muz

Nasıl Yapılır?
    1
    Fırını 180°C’ye ayarlayın.
    2
    Keki için yumurta ve toz şekeri mikserle çırpın. Süt ve sıvı yağı ekleyip karıştırın.
    3
    Kuru malzemeleri (un, kabartma tozu, vanilin, kakao) eleyerek, ekleyin ve homojen bir kıvam alana kadar çırpın.
    4
    22x22 cm kalıba dökerek 30-35 dk kadar önceden ısıtılmış fırında keki pişirin. (Direkt yuvarlak kalıpta da pişirebilirsiniz.)
    5
    İç Kreması için krem şanti tozunu ve sütü, krema mikserin ucundan akmayacak kıvama gelene kadar çırpın. İçine damla çikolatayı ekleyip karıştırın.
    6
    Oda ısısına gelen kekin üst kısmını kesin. Yuvarlak bir taban koyarak daire şeklinde kesin. Yuvarlak tabanı kenara alın ve kalan kek parçalarını robotta çekin.
    7
    Kekin tabanını 50 ml süt ile ıslatın ve ince bir tabaka olacak şekilde hazırladığınız kremadan sürün. Üzerine muzları bütün olarak dizerek yerleştirin.
    8
    Kalan kremayı da muzların üzerine ekleyip, spatula yardımıyla yuvarlak şekil verin. Üzerine robottan geçirdiğiniz kek parçalarını dökerek, elinizle hafifçe bastırarak sabitleyin. Ve en az 3-4 saat buzdolabında bekletin.
    9
    Hazır olan köstebek pastanın üzerini çilek parçalarıyla süsleyerek servis edebilirsiniz.

Tarif
Tarçınlı Elma Tatlısı Tarifi
Tarçın aromalı fırında elma tatlısı tarifi ile karşınızdayız. Kremalı iç dolgu kullanarak hazırlanan bu tatlı, hem pratik hem de lezzetli bir tatlı deneyimi sunar. Fırında elma tatlısı yaparken dikkate almanız gereken püf noktaları nelerdir? İşte fırında elma tatlısı tarifi yapmanın tüm detayları…
60 Dakika
6-8 Kişilik
Tatlı
Fırın

Malzeme Listesi
4 adet kırmızı elma
2 adet çubuk tarçın
15 g toz şeker
İç Dolgusu için:
100 ml Pınar Krema
Pınar
75 g toz şeker
200 g Pınar Labne
Pınar
400 g Pınar Beyaz
Pınar
Servis için:
kırık ceviz
kaymaklı dondurma
karamel sos

Nasıl Yapılır?
    1
    Elmaları güzelce yıkayıp, içini oyun. Alt kısmını keserek düzleştirin.
    2
    Bir fırın kabına elmaları dizin. İçlerine yarımşar adet çubuk tarçın koyun. Üzerlerine gelişi güzel toz şeker serpin ve fırın kabının üstünü kapatın.
    3
    Önceden ısıtılmış 180°C fırında 30 dakika pişirin. Fırından aldıktan sonra soğumaya bırakın.
    4
    İç dolgusu için, bir karıştırma kabında krema, toz şeker, labne ve Pınar Beyaz’ı homojen kıvam alana kadar karıştırın. Sıkma torbasına alıp 1 saat buzdolabında dinlendirin.
    5
    Soğuyan elmaları servis tabağına alın. İçlerinden tarçın çubuklarını çıkarın. Hazırladığınız iç harcı içine doldurun.
    6
    Üzerlerine kırık ceviz serpin ve birer top kaymaklı dondurma koyun. Dilerseniz karamel sos gezdirerek servis edin.

Tarif
Banana Pudding (Muzlu Puding) Tarifi
Banana pudding (vanilyalı puding), özellikle Amerika'nın güney eyaletlerinde popüler olan klasik bir sütlü tatlıdır. Bu tatlı, muzların vanilya ve krema lezzetiyle mükemmel bir uyum içerisinde hafif ve lezzetli bir tat sunar, ayrıca kolayca hazırlanabilir. Şimdi, keyifli bir tatlı deneyimi sunan muzlu pudingin nasıl yapılacağını ve tam kıvamında puding yapmanın püf noktalarını öğrenelim.
45 Dakika
4-6 Kişilik
Sütlü Tatlı
Tencere

Malzeme Listesi
750 ml Pınar Süt
Pınar
120 g vanilyalı toz puding
380 ml yoğunlaştırılmış süt
350 ml Pınar Krema %35 yağlı, soğuk
Pınar
6 adet büyük boy muz
300 g bebe bisküvisi

Nasıl Yapılır?
    1
    Sütü tencereye dökün, içine toz puding karışımını ekleyin. Çırpıcı ile kaynayana kadar karıştırın.
    2
    Kaynadıktan sonra hemen altını kapatın ve başka bir kaba alıp, soğuyana kadar bekletin. (Bu aşamayı hızlandırmak için pişmiş pudingi koyduğunuz kabı, içine buzlu su koyduğunuz bir kabın içine oturtup daha hızlı soğutabilirsiniz)
    3
    Soğuduktan sonra dolaptan aldığınız yoğunlaştırılmış sütü ekleyip, tamamen karışana kadar karıştırın.
    4
    Ayrı bir kapta soğuk kremayı çırpın, mikserden akmayacak kıvama geldiğinde puding karışımına ekleyip, spatula ile güzelce yedirin (fold tekniği).
    5
    Muzları dilimleyin ve istediğiniz cam bir servis kabının en altına muz, üzerine bebe bisküvisi, üzerine puding şeklinde 2 kat yapın. (tek bir büyük cam serviste de yapabilirsiniz)
    6
    En az 4 saat buzdolabında bekletin.
    7
    Üzerini bisküvi ve mereng parçaları ile süsleyip servis edebilirsiniz.

Püf Noktası
*Fold tekniği; havalandırarak ve yavaş yavaş karıştırma gerektiren durumlarda kullanılır. Havalı olan bir karışıma, örneğin çırpılmış bir kremaya veya çırpılmış yumurta beyazına, daha ağır bir karışımı havasını söndürmeden karıştırma yöntemidir.

Tarif
Bazlama Burger Tarifi
Hamburger sevenler için harika bir seçenek olan Bazlama Burger; geleneksel hamburgerin yenilikçi ve lezzetli bir versiyonudur. Bu muhteşem lezzeti hazırlamak için bazlama ekmeği ve burger malzemelerinin özel bir kombinasyonunu kullanacağız. Peki bazlama hamuru tarifi nasıl yapılır? Ev yapımı burger köftesi için gerekli malzemeler nelerdir? Daha fazla ayrıntılı tarif adımlarını öğrenmek için videomuzu izlemeyi unutmayın! 😊
70 Dakika
4-6 Kişilik
Fast Food
Fırın, Izgara

Malzeme Listesi
Bazlama Hamuru için:
10 g kuru maya
10 g toz şeker
125 ml ılık su
500 g Söke Mavisi Unu
8-10 g tuz
Köfte Harcı için:
250 g kıyma (150 g dana döş + 100 g kuzu döş)
1 tutam tuz
2 tutam karabiber
1 tutam sarımsak tozu
2-3 damla worcestershire sos
Sosu için:
tahinli, sarımsaklı közlenmiş patlıcan sos
limonlu yoğurt sos

Nasıl Yapılır?
    1
    Kuru mayayı, toz şekeri ve bir miktar ılık suyu bir kapta karıştırın ve maya ve şeker çözülene kadar 10 dakika bekletin.
    2
    Unu derin bir kaba eleyin, içine tuzu ekleyin ve ortasına bir çukur açın.
    3
    Kalan ılık suyu ve beklettiğiniz mayalı suyu una ilave edin. Daha sonra yavaşça karıştırarak hamura yedirin ve hamur toplanıncaya kadar elinizle yoğurun. Daha sonra bir tezgah üzerinde pürüzsüz bir hamur elde edene kadar hamuru yoğurun.
    4
    Temiz bir kaba bir miktar zeytinyağı gezdirin, yoğurduğunuz hamuru kaba koyun üzerini nemli bir bezle kapatın ve yaklaşık 30 dakika mayalanmaya bırakın.
    5
    Köftesi için geniş bir kapta kıyma, tuz, karabiber, sarımsak tozu ve worcestershire sosu güzelce karıştırın. Çok yoğurmanıza gerek yoktur.
    6
    Ortalama 120 gramlık porsiyonlar alarak, köftelere elinizle yuvarlak şekil verin.
    7
    Mayalanan hamuru dört eşit parçaya bölün ve elinizle yuvarlayarak düzeltin. Her bir hamur parçasını hafif unlayarak parmak uçlarınızla basarak açın (kalınlığı 1 cm kadar).
    8
    Odun ateşinde bazlama pişirme işlemine başlayın. Taş fırını 200°C'de ısıttıktan sonra bazlama hamurlarını dikkatlice yerleştirin ve kızarana kadar kontrollü olarak pişirin. Tavada pişirmek için; önceden ısıtılmış yağsız bir tavaya bazlama hamurlarını yerleştirin ve kısık ateşte kızarana kadar her iki tarafını da pişirin.
    9
    Daha sonra köftenizi pişirmeye başlayabilirsiniz. İster mangalda ister ızgarada arkalı önlü olacak şekilde köfteleri eşit şekilde pişirin.
    10
    Servis için; bazlama ekmeğini ortadan ikiye kesip közlenmiş patlıcan ve yoğurt sosunu sürün, pişen köftenizi ekmeğe yerleştirin. İsterseniz dilediğiniz farklı garnitürlerle burgerinizi zenginleştirebilirsiniz. Ardından bekletmeden servis edin.

Püf Noktası
*Bazlama burgerde kullanılan malzemeleri damak zevkinize göre çeşitlendirebilirsiniz.
*Bazlama hamurlarını tercihen tavada pişirebilirsiniz. Bunun için önceden ısıtılmış yağsız bir tavaya bazlama hamurlarını yerleştirin ve kısık ateşte kızarana kadar her iki tarafını da pişirin.
*10 g kuru maya yerine 20 g yaş maya da kullanabilirsiniz.

Tarif
Tuzlu Kurabiye Tarifi
Kurabiyeler, her yaştan insanın keyifle tükettiği, çay saatlerinin vazgeçilmez lezzetleri arasında yer alır. Ancak bazen farklı tatlar denemek isteyebilirsiniz. İşte size aynı kurabiye hamurundan üç farklı lezzetli kurabiye yapmanın ipuçları! Bugün tuzlu kurabiyeler arasında en popüler olan üç çeşidi yapacağız: haşhaşlı kurabiye, çörek otlu kurabiye ve kırmızı biberli kurabiye tariflerini sizlerle paylaşacağız. Şimdi, bu harika tereyağlı tuzlu kurabiyelerin nasıl yapıldığına birlikte göz atalım!
55 Dakika
6-8 Kişilik
Tuzlu Kek ve Kurabiye
Fırın

Malzeme Listesi
500 g un
2 adet yumurta sarısı
50 ml Pınar Krema
Pınar
30 g toz şeker
10 g kaya tuzu
300 g Pınar Tereyağı
Pınar
10 g kabartma tozu
30 g Pınar Taze Kaşar Peyniri
Pınar
10 g pul biber
20 g çörek otu
20 g haşhaş
Üzerine Sürmek için:
1 adet yumurta sarısı
20 ml Pınar Krema
Pınar

Nasıl Yapılır?
    1
    Unu geniş bir kaba alıp, kaşar peyniri ve baharatlar (pul biber, haşhaş, çörek otu) haricinde bütün malzemeleri yoğurun.
    2
    Hamuru 3 parçaya bölüp, bir parçaya rendelenmiş kaşar peyniri ve pul biberi, bir parçaya çörek otu, bir parçaya haşhaşı katarak, eşit şekilde dağılana kadar yoğurun.
    3
    Hamurlara ayrı ayrı rulo şekli verip streç filme sarın ve buzlukta 15 dakika bekletin.
    4
    Fırını 170°C’de ısıtın.
    5
    Kurabiye hamurunu buzluktan çıkarıp, parmak kalınlığında parçalar kesin.
    6
    Yağlı kağıt serili fırın tepsisine dizin. Bir kasede yumurta sarısı ve kremayı karıştırın. Kurabiyelerin üzerine sürün.
    7
    Isıttığınız fırında 18-20 dakika pişirin. Afiyet olsun.

Tarif
Odun Ateşinde Pizza Tarifi
Odun ateşinde pizza, geleneksel İtalyan mutfağının özgün bir lezzeti olan pizza'nın eşsiz bir versiyonudur. Bu nefis yemeği hazırlamak için pizza hamuru ve sosunun özel tariflerini kullanacağız. Peki pizza hamuru nasıl yapılır? Pizzada kullanılan temel domates sos tarifi nasıl yapılır? İşte tüm detaylarıyla odun ateşinde pizza yapmanın püf noktaları…
60 Dakika
6-8 Kişilik
Pizza
Fırın

Malzeme Listesi
Ölçü Birimleri Dönüştürme Tablosu için tıklayın
Hamuru için:
8 g kuru maya
5 g toz şeker
450 g Söke Pastalık Un
15 g tuz
300 ml oda sıcaklığında su
Sosu için:
1.5 kg domates, çekirdekleri çıkmış dörde bölünmüş
5-6 diş sarımsak
4-5 dal taze biberiye
1 tutam pul biber
1-2 tutam tuz&karabiber
5 g toz şeker
60 ml zeytinyağı
Üzeri için:
domates sos
rende mozzarella peyniri
Pınar Gurme Sucuk
Pınar
kırmızı soğan
taze biberiye

Nasıl Yapılır?
    1
    Kuru mayayı, toz şekeri ve bir miktar oda sıcaklığındaki suyu bir kapta karıştırın ve maya ve şeker çözülene kadar 10 dakika bekletin.
    2
    Unu derin bir kaba eleyerek alın, içine tuzu ekleyin ve ortasına bir çukur açın.
    3
    Oda sıcaklığındaki suyu ve beklettiğiniz mayalı suyu una ilave edin. Daha sonra yavaş yavaş karıştırarak hamura yedirin ve hamur toplanıncaya kadar elinizle yoğurun.
    4
    Temiz bir kaba yoğurduğunuz hamuru alın, üzerini nemli bir bezle kapatın ve yaklaşık 2 saat mayalanması için bekletin; hamurun iki katına çıkması gerekiyor.
    5
    Bu sırada domates sosunu hazırlamaya başlayın. Çekirdekleri çıkarılmış ve dörde bölünmüş domatesleri bir fırın kabına alın. Sarımsak, taze biberiye, pul biber, tuz, karabiber ve şekerle karıştırın. Son olarak tüm malzemelerin üzerine gelecek şekilde zeytinyağı gezdirin.
    6
    Önceden ısıtılmış 175°C fırında domatesler yumuşayana kadar pişirin. Pişen domateslerin kabuklarını ve taze biberiyeleri çıkarın. Kısa bir süre rondodan geçirerek püre haline getirin.
    7
    Mayalanan hamuru dört eşit parçaya bölün ve elinizle yuvarlayarak düzeltin. Ardından temiz bir kaba bir miktar zeytinyağı gezdirin, hamurları kaba yerleştirin ve üzerini kapatıp bir süre daha mayalanmaya bırakın.
    8
    Hazır olan pizza hamurunu, elinizle esneterek istenilen boyutta açın, gerektiği yerde bir merdane kullanabilirsiniz. Hamurun yırtılmamasına dikkat edin. Ardından hamuru pişireceğiniz pizza küreğinin üzerine yerleştirin, tabanına un serpmeyi unutmayın.
    9
    Hazır olan domates sosunu açtığınız pizza hamurunun üzerine sürün. Rende mozzarella peyniri, dilimlenmiş sucuk, ince doğranmış kırmızı soğan ve taze biberiye yaprakları gibi malzemelerle pizzanızı zenginleştirin. Kenarlarına çok az miktarda zeytinyağı gezdirin.
    10
    Odun ateşinde pizza pişirme işlemine başlayın. Taş fırını iyice ısıttıktan sonra pizzayı dikkatlice yerleştirin ve kızarana kadar kontrollü olarak pişirin.
    11
    Daha sonra pizzayı fırından alın ve dilimleyerek servis edebilirsiniz.

Püf Noktası
*Ev tipi bir fırında pizza pişirecekseniz, önceden ısıtılmış 180°C’de kontrollü olarak üzeri kızarana kadar pişirebilirsiniz.
*Pizzanın üzerinde kullanılan malzemeleri damak zevkinize göre çeşitlendirebilirsiniz.

Tarif
Gelin Pastası Tarifi
Gelin pastası, kremalı ve muhallebili tatlılar sevenler için öneri niteliğinde nefis bir tariftir. Peki bu meşhur gelin pastası nasıl yapılır? Gelin pastası tarifi malzemeleri nelerdir? Yumuşacık gelin pastasının püf noktaları nelerdir? Şimdi gelin, tam ölçülü ve tam kıvamında gelin pastası tarifine birlikte göz atalım 😊
90 Dakika
6-8 Kişilik
Yaş Pasta
Tencere, Fırın

Malzeme Listesi
Keki için:
3 adet yumurta
5 ml vanilya özütü
90 g toz şeker
90 g un
Kreması için:
500 ml Pınar Süt
Pınar
100 g toz şeker
45 g un
15 g nişasta
30 g beyaz çikolata
200 ml Pınar Krema, soğuk
Pınar
20 g pudra şekeri
Keki Islatmak için:
80 ml Pınar Süt
Pınar
10 g toz şeker
Üzeri için:
60 g toz Hindistan cevizi
Nasıl Yapılır?

    1
    Fırını 170°C’de ısıtın.
    2
    Pandispanya keki için yumurtaları, vanilya özütünü ve toz şekeri krema kıvamına gelene dek en az 5 dakika, yüksek devirde çırpın.
    3
    Unu 3 seferde eleyerek, her seferinde silikon spatula ile söndürmeden karıştırarak ekleyin. Kek harcı hazır.
    4
    Dikdörtgen borcamın tabanını yağlayıp, yağlı kağıtla yapıştırın ve kek hamurunu döküp, spatula ile yüzeyini düzeltin.
    5
    Önceden ısıtılmış 170°C fırında 23-25 dk pişirin. Ardından fırından alıp keki soğumaya bırakın.
    6
    Kreması için süt, toz şeker, un ve nişastayı sos tenceresine alıp, orta ateşte kaynayana kadar devamlı karıştırarak pişirin.
    7
    Ocaktan alıp, içine beyaz çikolatayı ekleyin ve eriyene kadar karıştırın. Ardından soğumaya bırakın.
    8
    Ayrı bir yerde soğuk kremayı pudra şekeri ile birlikte yüksek devirde çırparak kıvam aldırın.
    9
    Soğuyan kremanın üzerine ekleyip, çırpıcı ile tamamen karışana kadar çırpın. Krema hazır.
    10
    Soğuyan pandispanya kekini ıslatmak için, hafif ılık süt ile toz şekeri karıştırıp eşit şekilde keki ıslatın. Üzerine kremayı döküp, spatula ile düzleştirin.
    11
    Üzerine bolca Hindistan cevizi serpin. Buzdolabında en az 4-6 saat bekletin. Vaktiniz varsa 1 gece dinlendirmenizi öneririm. Daha sonra dilimleyerek ve üzerini süsleyerek servis edebilirsiniz. Afiyet olsun.

Püf Noktası

*Kremalı muhallebiyi karıştırırken topaklanmaması için sürekli karıştırmaya özen gösterin.
*Pastanın buzdolabında dinlenmesi, kıvamının tam oturmasına yardımcı olacaktır.
*Tarif videoma, Kısık Ateş TV (YouTube) kanalından ulaşabilirsiniz.

Tarif
Üzümlü Cevizli Kurabiye Tarifi
Lezzetli ve sağlıklı atıştırmalık arayanlar için, ev yapımı üzümlü cevizli kurabiye tarifi ile tanışmaya hazır mısınız? Üzümün doğal tatlılığı, cevizin doyurucu lezzeti ve tarçının aroması bir araya gelerek muhteşem bir uyum oluşturuyor. Üstelik, bu tarifimiz hem lezzetiyle hem de basit adımlarıyla kolayca hazırlanabilecek bir yapıya sahip. Peki üzümlü, cevizli ve tarçınlı kurabiye tarifi yapılır? Ev yapımı kurabiye tarifimizin tüm detayları için videomuzu izlemeyi unutmayın!
50 Dakika
8-10 Kişilik
Tatlı Kek ve Kurabiye
Fırın

Malzeme Listesi
400 g kuru üzüm
200 ml sıcak su
400 g Söke Profesyonel Pastalık Un
5 g karbonat
5 g kabartma tozu
5 g tuz
5 g vanilya
10 g toz tarçın
250 g Pınar Tereyağı
Pınar
350 g toz şeker
3 adet yumurta
150 g kırık ceviz
Nasıl Yapılır?

    1
    İlk olarak üzümler çok kuruysa 1 bardak (200 ml) sıcak suda yaklaşık 5 dk bekletin. Ardından süzün.
    2
    Büyük bir kap içinde un, karbonat, kabartma tozu, tuz, vanilya ve toz tarçını karıştırın.
    3
    Başka bir kapta toz şeker ve oda sıcaklığındaki tereyağını iyice çırpın. Birer birer yumurtaları karıştırarak içine ekleyin. Kırık cevizleri ilave edin. Suyu süzülmüş üzümleri ekleyin.
    4
    Üzerine kuru malzemelerin olduğu unlu karışımı ekleyin, harcı birbirine iyice yedirin.
    5
    Hazır olan kurabiye hamurunun üzerini kapatıp, +4°C’de 1 saat dinlendirin.
    6
    Fırın tepsisine yağlı kağıt serin, bir dondurma kaşığı yardımıyla hamuru eşit miktarda ve geniş aralıklarla porsiyonlayın. Pişerken yayılacağı için bir tepsiye ortalama 6 adet kurabiye olacak şekilde düşünebilirsiniz.
    7
    Önceden 200°C’de ısıtılmış fırında 12-15 dk kurabiyeler altın sarısı olana kadar pişirin.
    8
    Fırından çıktığında kurabiyelerin yumuşak olması sizi yanıltmasın, soğudukça sertleşirler. Bu sebeple kurabiyeleri tepside soğuttuktan sonra servis edebilirsiniz.

Püf Noktası

*Tarif videomuzu izlemeyi unutmayın!